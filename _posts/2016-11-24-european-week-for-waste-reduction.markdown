---
layout: post
title:  "Европейска седмица за намаляване на отпадъците"
date:   2016-11-24 07:36:00
disqus: true
categories: EWWR2016 WasteReductionWeek ZeroWaste Recycle
---

От 19 до 27 Ноември 2016 се провежда [Европейската седмица за намаляване на отпадъците](http://www.ewwr.eu/en), чиято цел е популяризирането на култура за осъзната употреба на ресурси и управление на отпадъците. Кампанията стартира като проект, подкрепен от програмата LIFE+ на Европейската комисия. Тази година темата е **Използване на по-малко опаковки**, а българската инициатива [СИПИ.еу](http://www.sipieu.com/) се включва със следното [предизивикателство](https://www.facebook.com/events/1695534674096707/) и тага `#СприИзползванетоНаПластмасаЗаЕднократнаУпотреба`:

* Носи си чашка, а не използвай пластмасови и псевдокартонени чашки
* Носи си торба от плат, а не взимай найлонова торбичка
* Пълни си собствена бутилка, а не купувай пластмасови шишета
* Вземи си насипно, а не купувай опаковани и преопаковани стоки
* Използвай собствени съдове, когато пазаруваш

Философията **Zero Waste** намира все повече последователи по света. Макар в България да сме назад в класациите, дори и тук с малко повече желание и постоянство можете да намалите частично отпадъците си. Някои хора биха казали, че това е твърде голяма "занимавка", но всъщност ползата е много по-голяма. Ежедневно се изхвърлят огромни количества използвана еднократно пластмаса, която не може да се разгради и остава в природата. Завинаги. _Нима искате да оставите след себе си планина от пластмаса?_

Не можете лесно да накарате хората да изменят консуматорските си навици, но можете да им дадете добър пример.
